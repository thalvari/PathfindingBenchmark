# Viikkoraportti 3
- Käytetty tuntimäärä: 12h.
- Tällä viikolla käytin aikaa algoritmien ja tietorakenteiden toteuttamiseen.
- Aluksi toteutin A*-algoritmille abstraktin yläluokan, siten että Dijkstran ja A*:n toteutus eroaa vai heuristisen funktion osalta. A*:n heuristisena funktiona käytän oktaalista etäisyyttä maalisolmuun, jonka pitäisi olla optimaalinen käyttämissäni verkoissa. Jos kahden solmun prioriteetti on yhtä pieni, tasapelin ratkaisee pienempi heuristinen arvo. Seuraavaksi toteutin listan kokonaisluvuille sekä minimikeon solmuolioille vain välttämättömin operaatioin. Lisäksi kirjoitin tarvittavat testit ja dokumentaation.
- Opin tällä viikolla lisää omien tietorakenteiden toteuttamisesta.
- Epäselväksi jäi omien tietorakenteiden osalta onko järkevää kaksinkertaistaa olion taulukkokentän koko aina sen täyttyessä? Dijkstran ja A*:n toteutuksen osalta hieman epäselväksi jäi keko-operaation head-dec-key tarpeellisuus. Testasin jo algoritmejä sitä käyttäen, laittaen kaikki solmut kekoon heti aluksi, jolloin heuristinen arvo tarvitsee laskea vain kerran per solmu ja kekoon ei mene duplikaatteja. Suoritusaika oli kuitenkin yleensä merkittävästi huonompi, luultavasti koska keko-operaatiot ovat raskaita alusta alkaen. Myös [tämän](http://www.cs.sunysb.edu/~rezaul/papers/TR-07-54.pdf) artikkelin mukaan toteutus ilman head-dec-key:tä on nopeampi ainakin Dijkstran osalta. Onko näin myös A*:n kohdalla?
- Seuraavaksi tarkoituksena on toteuttaa JPS hyödyntäen jo valmiita luokkia.
